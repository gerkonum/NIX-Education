<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>1 - 6</title>
</head>
<body bgcolor="#FEAD9B" text="white">
    <h1 align="center"><b>Основні причини за якими кішка нявкає</b></h1>
    <h2 align="center"><b>Привітання та спілкування</b></h2>
    <p align="center">Зазвичай на появу господаря кішки реагують коротким вітальним «Няв». Якщо він довго був відсутній, нявкання більш тривале, повторюється, це демонстрація радості та хвилювання з приводу зустрічі. Нявкання котів, надовго залишених в порожній квартирі, довге, протяжне, схоже на виття, це скарга на самотність.
        Кошатники, особливо самотні люди, часто ведуть діалог з вихованцями, відповідають на кожне «Няв» своїми репліками. Коти, з якими подовгу розмовляють, частіше нявкають без причини, немов пропонуючи людині поспілкуватися, залучаючи до діалогу. Особливо балакучі деякі породи – сіамські, орієнтали. Жага спілкування зазвичай збільшується з віком, літні кішки також можуть нявкати, скаржачись на здоров'я.        
        Нявканням кішка може вимагати приділити їй увагу – пограти, приголубити, взяти на руки. Краще задовольняти потребу кішки в спілкуванні, не чекаючи, поки вона почне наполегливо цього вимагати, пронизливо нявкаючи. Заохочувати пухнастого «рекетира», який кричить, вимагаючи, щоб його взяли на руки, пограли або погодували поза розкладом, не слід. Також не можна карати кота за гучне наполегливе нявкання, шльопати, бризкати водою, дути в мордочку – котячі злопам'ятні та мстиві. Краще поводитись як із дитиною, що закотила істерику: постаратися пояснити, що ви задовольните прохання, коли звільнитеся, а вихованець заспокоїться. Для цього потрібна витримка, але якщо кішка зрозуміє, що може домогтися свого криком, шантаж не припиниться.       
        Котячі ведуть переважно нічний спосіб життя, тому часто складається ситуація, коли вдень кіт відсипається, а вночі, попри невдоволення господарів, проявляє активність, бродить квартирою, скаче, чимось шарудить, грає, нявкає, атакує уявних ворогів. Щоб цього уникнути, рекомендується ввечері грати з вихованцем, спілкуватися з ним, а незадовго до сну дати порцію Optimeal або іншого якісного корму й утеплити лежанку. Так шанси провести ніч спокійно підвищуються.
    </p>
    <h2 align="center"><b>Психологічні проблеми</b></h2>
    <p align="center">Гучним нявканням, криком привертають увагу не тільки примхливі розпещені тварини. Інше пояснення, чому кішки нявкають частіше й голосніше, ніж звичайно, може критися в тому, що вони відчувають стрес або сильні емоції.
        Страх, стрес викликають часте гучне нявкання, відчайдушне, жалібне, незадоволене. Пронизливо і жалібно нявчать кошенята, які не можуть знайти маму. Перелякана тварина намагається сховатися, тулиться до стін, забивається під меблі, при цьому постійно нявкає.
    </p>
    <h2 align="center"><b>Проблеми зі здоров'ям, фізичний дискомфорт</b></h2>
    <p align="center">Про біль і дискомфорт коти заявляють гучним нявканням високого тону, але можуть і муркотіти, хоча зазвичай це ознака задоволення. Тривожне нявкання супроводжується занепокоєнням або млявістю, розладами травлення й іншими симптомами.
        Багато котів, як і люди, відчувають фізичний дискомфорт при зміні погоди, крім того, їх нявкання в поєднанні з занепокоєнням може попереджати про наближення стихійного лиха типу землетрусу. Якщо кішка нявкає та тулиться до теплих батарей, їй холодно, а влітку вона може нявчанням скаржитися на спеку.
    </p>
    <h2 align="center"><b>Статевий потяг</b></h2>
    <p align="center">
        Пронизливим криком тварина, що досягла статевої зрілості, заявляє про готовність до спаровування. Кішки в період тічки задирають хвоста, катаються по підлозі та звиваються, вилизуються, намагаються втекти з дому. Коти мітять всі кути в будинку, так що утробне нявкання – не єдина проблема. Породистих тварин зводять для в'язки, безпородних можна відпустити на самовигул, але це загрожує появою небажаного потомства у кішечок і іншими проблемами. Гормональні препарати для пригнічення статевого потягу мають безліч побічних ефектів. Так що кращий спосіб позбутися котячих концертів – стерилізація (кастрація).
    </p>
    <h2 align="center"><b>Вимоги</b></h2>
    <p align="center">Тривале нявкання – це заклик на допомогу, вимога. Зрозуміти його сенс можна, поспостерігавши, де тварина в цей момент знаходиться. Найчастіше кішки просять впустити-випустити їх або просто відкрити двері, оскільки не люблять, коли вони закриті. Також тварина може потребувати допомоги, щоб кудись забратися або спуститися, частіше про неї просять кошенята та великі тварини з надмірною вагою. Охайні кішки часом вимагають змінити наповнювач у лотку, коли хочуть скористатися ним.
        Нявкання кішки, що випрошує їжу, схоже на дитячий плач, і протистояти йому складно. Іноді тварина може нагадувати господареві про те, що час годування наближається. Якщо кішка стоїть біля наповненої миски й вимогливо нявкає, але не їсть, можливо, корм їй не підходить. Або миска невідповідного розміру, не чиста, зі стороннім запахом засобу для миття. Якщо доросла здорова тварина отримує збалансований повнораціонний корм, такий як Optimeal, двох годувань на добу цілком достатньо. І вимогливе або жалібне нявчання в перервах між прийомами їжі потрібно ігнорувати.
    </p>
    <a href="../1 - 6/pictures/cat2.jpeg">
        <img src="../1 - 6/pictures/cat2.jpeg"alt="Cat">
    </a>
    <br/>
    <video src="../1 - 6/videos/cats.mp4" controls preload="none"></video>
</body>
</html>